# 5.4 Dischi

&nbsp;
&nbsp;
&nbsp;

*Hardware dei dischi*
====

Esistono molti tipi di dischi. 

**I più comuni sono i dischi rigidi magnetici (`HDD`)**, caratterizzati dal fatto che le operazioni di lettura e scrittura sono ugualmente veloci, rendendoli l’ideale come memoria secondaria (per la paginazione, i file system, e così via). 

**Array di questi dischi sono talvolta utilizzati per fornire memoria altamente affidabile.**

Diversi tipi di **dischi ottici (`DVD` e `Blu-ray`)** sono anch’essi importanti per la distribuzione di programmi, dati e filmati. 

Infine, i **dischi allo stato solido (`SSD`)** sono sempre più comuni, perché sono veloci e non contengono parti in movimento.

&nbsp;
&nbsp;
&nbsp;

*Dischi magnetici*
====

-   **I dischi sono suddivisi in `tracce`** concentriche **e `settori`, ogni settore è una fetta di disco.**

-   **I settori suddividono ogni traccia in** porzioni di circonferenza dette **`blocchi`** (o record fisici).

![alt text](https://i.imgur.com/OktmxjY.png)

-   **I dischi magnetici sono organizzati in `cilindri`, ciascuno contenente tante tracce quante sono le testine impilate verticalmente.**

-   **Il numero dei settori lungo la circonferenza va generalmente da `8` a `32` sui floppy disk, fino a parecchie centinaia sui dischi fissi.**

-   **Il numero di testine varia da `1` a `16`.**

-   **La suddivisione della superficie di un disco in tracce e settori viene detta `formattazione`.**

-   **I dischi magnetici consentono l'accesso diretto** in quanto è possibile posizionare direttamente la testina su un qualunque blocco senza dover leggere quelli precedenti.

-   **I dischi più vecchi hanno poca elettronica** e portano un semplice flusso di bit in serie. 

    -   Su questi dischi **il controller esegue la maggior parte del lavoro.**

    -   **Non vengono più usati.**

-   Sugli altri dischi **`IDE`** (*integrated drive electronics*) e **`SATA`** (*serial ATA*) invece

    -   **Contiene un microcontroller che svolge una parte considerevole del lavoro** e permette al controller reale di inviare un insieme di comandi ad alto livello. 
    
    -   **Il controller spesso fa la cache delle tracce, il rimappaggio dei blocchi difettosi e molto altro.**


![alt text](https://i.imgur.com/GGiZTJb.png)

### **`Parametri del floppy disk da 360 KB e per il disco fisso WD 3000 HLFS.`**


| **Parametro**                         	| **Floppy Disk IBM 360kb** 	| **Disco Fisso WD 3000 HLFS** 	|
|---------------------------------------	|---------------------------	|------------------------------	|
| Numero Cilindri                       	| 40                        	| 36.481                       	|
| Tracce per cilindro                   	| 2                         	| 255                          	|
| Settori per traccia                   	| 9                         	| 63 (media)                   	|
| Settori per disco                     	| 720                       	| 586.072.368                  	|
| Capacità del disco                    	| 360 KB                    	| 300 GB                       	|
| Tempo di ricerca (cilindri adiacenti) 	| 6 ms                      	| 0,7 ms                       	|
| Tempo di ricerca (situazione media)   	| 77 ms                     	| 4,3 ms                       	|
| Tempo di rotazione                    	| 200 ms                    	| 6 ms                         	|
| Tempo di stop/avvio del motore        	| 250 ms                    	| 1 ms                         	|
| Tempo di trasferire un settore        	| 22 ms                     	| 1 ns                         	|
|                                       	|                           	|                              	|


&nbsp;
&nbsp;
&nbsp;

*RAID*
====

Il `RAID`, (**`Redundant Array of Independent Disks`**) ovvero **insieme ridondante di dischi indipendenti**, (originariamente "Redundant Array of Inexpensive Disks", insieme ridondante di dischi economici), **è una tecnica di installazione raggruppata di diversi dischi rigidi in un computer che fa sì che gli stessi nel sistema appaiano e siano utilizzabili come se fossero un unico volume di memorizzazione.**

**Scopi del RAID sono:** 
-   Aumentare le performance
-   Rendere il sistema resiliente alla perdita di uno o più dischi
-   Poter rimpiazzare dischi senza interrompere il servizio. 

**Il RAID sfrutta**, con modalità differenti a seconda del tipo di realizzazione, **i principi di ridondanza dei dati e di parallelismo nel loro accesso** per garantire, rispetto ad un disco singolo, incrementi di prestazioni, aumenti nella capacità di memorizzazione disponibile, miglioramenti nella tolleranza ai guasti e quindi migliore affidabilità.

Le modalità più diffuse sono: 

>`RAID 0, 1, 5 e 10`. 

>**NOTA:** La `3` e la `4` sono state praticamente soppiantate dalla `5`. 

&nbsp;
&nbsp;
&nbsp;

### **`RAID di livello da 0 a 5. I dischi di backup e di parità sono rappresentati in grigio.`**


![alt text](https://mediaserver.pearsonitalia.it/mediaserver_uni/books/prod/2017/9788891901026_TANENBAUM/EPUB/ASSETS/images/05-20.png)

-   **`RAID 0: sezionamento senza ridondanza`:**

    -  **Descrizione:**

        -   Il sistema RAID 0 divide i dati equamente tra due o più dischi, tipicamente tramite sezionamento (o striping), ma senza mantenere alcuna informazione di parità o ridondanza che aumenti l'affidabilità (la dicitura RAID, ancorché diffusa, è pertanto impropria). 
        
        -   RAID 0 è usato generalmente per aumentare le prestazioni di un sistema, o per la comodità di usare un grande numero di piccoli dischi fisici come se fossero un piccolo numero di grandi dischi virtuali.


    -   **Vantaggi:**

        -   Costo di implementazione basso.

        -   Alte prestazioni in scrittura e lettura, grazie al parallelismo delle operazioni I/O dei dischi concatenati.


    -   **Svantaggi:**

        -   Impossibilità d'utilizzo di dischi hot-spare.

        -   Affidabilità drasticamente ridotta, anche rispetto a quella di un disco singolo: l'affidabilità di un sistema di n dischi con affidabilità media A è pari a A/n.

****
-   **`RAID 1: replicazione`:**

    -   **Descrizione:**

        -   Il sistema RAID 1, detta anche `mirror`, mantiene una copia esatta di tutti i dati su almeno due dischi. 
        
        -   È utile quando la ridondanza sia ritenuta un'esigenza più importante rispetto allo sfruttamento ottimale della capacità di stoccaggio dei dischi. 
        
        -   L'insieme, infatti, limita il suo volume a quello del disco di taglia inferiore. D'altro canto, visto che un sistema con n dischi è in grado di resistere alla rottura di n - 1 componenti, l'affidabilità aumenta linearmente al numero di dischi presenti.

    -   **Vantaggi:**

        -   Affidabilità, cioè resistenza ai guasti, che aumenta linearmente con il numero di copie.

        -   Velocità di lettura (in certe implementazioni e sotto certe condizioni).

    -   **Svantaggi:**

        -   Bassa scalabilità.

        -   Costi aumentati linearmente con il numero di copie.

        -   Velocità di scrittura ridotta a quella del disco più lento dell'insieme.

****
-   **`RAID 2: sezionamento a livello di bit`**

    -   **Descrizione:**

        -   Un sistema RAID 2 divide i dati al livello di bit (invece che di blocco) e usa un codice di Hamming per la correzione d'errore che permette di correggere errori su singoli bit e di rilevare errori doppi.
        
        -   Questi dischi sono sincronizzati dal controllore, in modo tale che la testina di ciascun disco sia nella stessa posizione in ogni disco. 
        
        -   Questo sistema si rivela molto efficiente in ambienti in cui si verificano numerosi errori di lettura o scrittura, ma al giorno d'oggi, data l'inclusione della correzione tramite codice di Hamming (ECC) direttamente nel controller del disco, il RAID 2 non viene utilizzato ed è considerato obsoleto.

****
-   **`RAID 3: sezionamento a livello di byte con disco di parità`**

    -   **Descrizione:**

        -   Un sistema RAID 3 usa una divisione al livello di byte con un disco dedicato alla parità

        -    Il RAID-3 è estremamente raro nella pratica

        -   Uno degli effetti collaterali del RAID-3 è che non può eseguire richieste multiple simultaneamente. 

            -   Questo perché ogni singolo blocco di dati ha la propria definizione diffusa tra tutti i dischi del RAID e risiederà nella stessa posizione, così ogni operazione di I/O richiede di usare tutti i dischi.

        -   

    -   **Vantaggi:**

        -   Ridondanza:

            -   In caso di guasto, si accede al disco di parità e i dati vengono ricostruiti. 
            
            -   Una volta che il disco guasto viene rimpiazzato, i dati mancanti possono essere ripristinati e l'operazione può riprendere. 
            
            -   La ricostruzione dei dati è piuttosto semplice.

****
-   **`RAID 4: sezionamento a livello di blocco con disco di parità`**

    -   **Descrizione:**

        -   Il sistema RAID 4 usa una divisione dei dati a livello di blocchi e mantiene su uno dei dischi i valori di parità, in maniera molto simile al RAID 3, dove la suddivisione è a livello di byte.

        -   Questo permette ad ogni disco appartenente al sistema di operare in maniera indipendente quando è richiesto un singolo blocco.

    -   **Vantaggi:**

        -   Resistenza ai guasti

        -   Letture veloci grazie al parallelismo della struttura.

        -   Possibilità di inserire dischi hot-spare.

    -   **Svantaggi:**

        -   Il disco utilizzato per la parità può costituire il collo di bottiglia del sistema

        -   Scrittura lenta a causa della modifica e del calcolo della parità (4 accessi a disco per ogni operazione I/O).

****
-   **`RAID 5: sezionamento a livello di blocco con parità distribuita`**

    -   **Descrizione:**

        -   Un sistema RAID 5 usa una suddivisione dei dati a livello di blocco, distribuendo i dati di parità uniformemente tra tutti i dischi che lo compongono.

        -   È una delle implementazioni più popolari, sia in software, sia in hardware, dove praticamente ogni dispositivo integrato di storage dispone del RAID-5 tra le sue opzioni.

    -   **Vantaggi:**

        -   La parità è distribuita e quindi non esiste il problema del disco collo di bottiglia come nel RAID 4, le scritture sono più veloci rispetto allo stesso RAID 4, perché il disco che nel RAID 4 è dedicato alla parità ora può essere utilizzato per le letture parallele.

    -   **Svantaggi:**

        -   Scritture lente a causa della modifica e del calcolo della parità (4 accessi a disco per ogni operazione I/O).

****
-   **`RAID 6: sezionamento a livello di blocco con doppia parità distribuita`**

    -   **Descrizione:**

        -   Un sistema RAID 6 usa una divisione a livello di blocchi con i dati di parità distribuiti due volte tra tutti i dischi.

        -   Non era presente tra i livelli RAID originari.

        -   Nel RAID-6, il blocco di parità viene generato e distribuito tra due stripe di parità, su due dischi separati, usando differenti stripe di parità nelle due direzioni.

        -   Il RAID-6 è più ridondante del RAID-5, ma è molto inefficiente quando viene usato in un numero limitato di dischi.

    -   **Vantaggi:**

        -   Altissima fault tolerance grazie alla doppia ridondanza.

    -   **Svantaggi:**

        -   Scritture molto lente a causa della modifica e del calcolo della parità (6 accessi a disco per ogni operazione I/O), necessari N+2 dischi, molto costoso economicamente a causa della ridondanza e della complessità del controller della struttura.

        -   Problema del Write Hole:

            -   Le write sui diversi dispositivi non sono atomiche nell'insieme: questo vuol dire che la mancanza di alimentazione durante una scrittura può portare alla perdita di dati.

&nbsp;
&nbsp;
&nbsp;


*Algoritmi di scheduling del braccio del disco*
====

Consideriamo quanto tempo serve per la lettura o la scrittura di un blocco del disco.

Il tempo richiesto è determinato da tre fattori:

-   Il tempo di ricerca (il tempo per muovere il braccio al giusto cilindro);

-   Il ritardo rotazionale (il tempo affinché il settore giusto ruoti sotto la testina);

-   Il tempo effettivo di trasferimento dei dati.

Per gestire le richieste di I/O ed eseguirle il più velocemente possibile vengono impiegati degli algoritmi per lo scheduling del disco.

Ecco un elenco dei più comuni: 
>**`FCFS`** (*First Come First Served*), **`SSTF`** (*Shortest Seek Time First*), **`SCAN`, `C-SCAN`, `LOOK`, `C-LOOK`,** e **`LIFO`**.
****

    FCFS

**Negli algoritmi FCFS le richieste di I/O del disco vengono eseguite in ordine di arrivo.**

>**E.g:** Se la coda di richieste dell'unità disco contiene i cilindri `23`, `184`, `120`, `45`, `89`, `90`, `1`, e la testina del disco si trova nel cilindro `46`, essa dovrà spostarsi al cilindro `23`, poi al succesivo `184`, e via via sino all'ultimo. **La distanza totale coperta dalla testine del disco risulta di 457 cilindri.**

![alt text](https://www.megaoverclock.it/HDSCHEDULINGFCFS.jpg)


&nbsp;
&nbsp;
&nbsp;
****

    SSTF

**L'algoritmo SSTF** o scheduling per brevità **esegue tutte le richieste di I/O della coda più prossime alla posizione corrente della testina prima di elaborarne altre**

**Per tale motivo esso è chiamato algoritmo di servizio secondo il più breve tempo di ricerca.**

Se utilizziamo l'esempio precedente
>La testina del disco dal cilindro `46` si sposterà al cilindro `45`, poi al cilindro `23` e cosi via fino al cilindro `184`. La coda verrà soddisfatta **nell'ordine seguente: `46`, `45`, `23`, `1`, `89`, `90`, `120`, `184`, per una distanza coperta totale di `228` cilindri** (v. figura).

![alt text](https://www.megaoverclock.it/HDSCHEDULINGSSTF.jpg)

&nbsp;
&nbsp;
&nbsp;
****

    SCAN

**L'algoritmo SCAN sposta la testina del disco da un estremo all'altro nella sola direzione possibile.**

In pratica le testine dell'unità disco lo attraversano nelle due direzioni. 

Nel nostro esempio pratico
>**Le richieste verrebberò così soddisfatte ammesso che le testine si stiano spostando verso il cilindro 0: `46`, `45`, `23`, `1`, giungendo fino al cilindro `0`**; **Successivamente le testine si sposteranno verso l'estremo opposto** servendo le richieste ai cilindri `89`, `90`, `120`, `184`. **Nel nostro esempio la distanza coperta totale è di `229` cilindri** 

>Se la testina del disco si muovesse verso l'ultimo cilindro le richieste verrebbero soddisfatte in quest'ordine: 46,89,90,120,184, poi, essa proseguirebbe fino al cilindro 200, e a questo punto invertirebbe la direzione del braccio, e verrebbero servite le richieste ai cilindri 45,23,1, per un totale di 353 cilindri(v. figura). 

![alt text](https://www.megaoverclock.it/HDSCHEDULINGSCAN1.jpg)

&nbsp;
&nbsp;
&nbsp;
****

    C-SCAN

**L'algoritmo C-SCAN (circular SCAN) rappresenta una variante del precedente algoritmo SCAN.**

Ma vediamo come funziona: 
-   **La testina dell'unità disco si sposta nelle due direzioni, ma solo in una direzione serve le richieste I/O;** 

Nel nostro esempio
>**la coda di richieste I/O dei cilindri** `46`, `23`, `184`, `120`, `45`, `89`, `90`, `1` **è così elaborata:** `46`,`89`,`90`,`120`,`184`, **e poi la testina prosegue fino al `200` cilindro;** 

>**Successivamente la testina ritorna al cilindro `0`**, ed elabora le richieste al cilindro `1`,`23`,`45` **per un totale di `399` cilindri**.

![alt text](https://www.megaoverclock.it/HDSCHEDULINGCSCAN.jpg)

&nbsp;
&nbsp;
&nbsp;
****

    LOOK

**L'algortimo SCAN con una piccola variazione possono modificare il loro meccanismo di risposta alle richieste I/O, e diventare rispettivamente la variante `LOOK`**. 

Quest'ultima **"guarda" se sono presenti altre richieste dopo l'ultima richiesta I/O soddisfatta nella direzione di marcia corrente, nel qual caso le servono, oppure in caso contrario invertono la direzione.**

**Il numero totale di cilindri coperti è `321`.**

![alt text](https://www.megaoverclock.it/HDSCHEDULINGLOOK.jpg)

&nbsp;
&nbsp;
&nbsp;
****

    C-LOOK

**Mentre, la variante `C-LOOK**` di C-SCAN dovrebbe funzionare come mostrato in figura. 

**Il numero totale di cilindri percorsi è `367`.**

![alt text](https://www.megaoverclock.it/HDSCHEDULINGCLOOK.jpg)

&nbsp;
&nbsp;
&nbsp;
****

    LIFO

**L'algoritmo `LIFO` (Last In First Out) consiste nel servire le richieste di I/O in ordine inverso di arrivo.**

Nel nostro caso
>la coda di richieste I/O dei cilindri `46`, `23`, `184`, `120`, `45`, `89`, `90`, `1` **verrebbe servita così: `1`,`90`,`89`,`45`, `120`,`184`,`23**` come mostrato nel grafico seguente. **La distanza coperta totale è di `479` cilindri.**

![alt text](https://www.megaoverclock.it/HDSCHEDULINGLIFO.jpg)

&nbsp;
&nbsp;
&nbsp;
