# **Scheduling**

>***DEF:*** *Lo scheduler dei processi è quel **componente del sistema operativo** che si occupa di **decidere quale processo va mandato in esecuzione**. Nell'ambito della multiprogrammazione è pensato per **mantenere la CPU occupata il più possibile**.*

&nbsp;
&nbsp;
&nbsp;

>***E.g:*** *Ad esempio avviando un processo mentre un altro è in attesa del completamento di un'operazione di I/O.*

&nbsp;
&nbsp;
&nbsp;

*Comportamento tra processi*
======

![alt text](https://mediaserver.pearsonitalia.it/mediaserver_uni/books/prod/2017/9788891901026_TANENBAUM/EPUB/ASSETS/images/02-38.png)

Alcuni processi, come quelli nel­la **Figu­ra `a`** **spendono** la maggior parte del loro **tempo in elaborazione (uso CPU)**, mentre altri, come quelli nella **Figura `b`**, **spendono** la maggior parte del loro **tempo in atte­sa del­l’I/O.** 

**La prima situazione è chiamata `compute-bound` o `CPU-bound`, la seconda `I/O-bound`.** 

>***DEF:*** *I processi* **`compute-bound`** *hanno in genere **burst (intervalli) di CPU lunghi e attese di I/O poco frequenti***

>***DEF:*** *I processi* **`I/O-bound`** ***hanno burst di CPU brevi e attese di I/O frequenti.***

&nbsp;
&nbsp;
&nbsp;

*Categorie Algortimi di Scheduling*
======

Questa situazione sorge poiché differenti aree di applicazione (e differenti sistemi operativi) hanno obiettivi diversi. In altre parole, quello che lo scheduler dovrebbe ottimizzare non è la medesima cosa in tutti i sistemi. 

Tre sistemi che vale la pena distinguere sono i seguenti: **`batch`, `interattivo`, `real-time`**.

&nbsp;
&nbsp;
&nbsp;


    Sistemi Batch

I sistemi batch sono ancora diffusamente usati nel mondo degli affari per l’elaborazione di paghe, inventari, esecuzione di accrediti e addebiti su conti corrente, calcolo degli interessi bancari, gestione dei reclami (nelle compagnie assicurative) e altre attività periodiche. Nei sistemi batch non ci sono utenti impazienti in attesa al loro terminal di una risposta rapida a una piccola richiesta. Di conseguenza sono spesso accettabili algoritmi non preemptive o algoritmi preemptive con lunghi periodi per ciascun processo. Un simile approccio riduce gli scambi di processo e migliora così le prestazioni. Gli algoritmi batch sono effettivamente abbastanza generali e spesso applicabili ugualmente ad altre situazioni, il che fa sì che valga la pena studiarli, anche da parte di persone non necessariamente coinvolte in elaborazioni di mainframe aziendali.

&nbsp;
&nbsp;
&nbsp;

    Sistemi Interattivi

In un ambiente con utenti interattivi, l’uso della preemption è essenziale per evitare che un processo monopolizzi la CPU e neghi il servizio agli altri. Anche se intenzionalmente nessun processo viene eseguito all’infinito, a causa di un errore di programma un processo potrebbe escludere tutti gli altri indefinitamente. La preemption è necessaria per prevenire questi comportamenti. Anche i server ricadono in questa categoria, dato che normalmente servono molteplici utenti (remoti), e tutti sempre di fretta.

&nbsp;
&nbsp;
&nbsp;lyzcyooti


    Sistemi Real-Time

In sistemi con vincoli real-time, la preemption è, stranamente, non sempre necessaria, poiché i processi sanno che non possono essere eseguiti per lunghi periodi di tempo e generalmente fanno il loro lavoro e si bloccano rapidamente. La differenza con i sistemi interattivi è che i sistemi real-time eseguono solo programmi destinati a promuovere l’applicazione a portata di mano. I sistemi interattivi sono generalistici e possono eseguire arbitrariamente programmi che non cooperano o che addirittura mirano a fare danni.
