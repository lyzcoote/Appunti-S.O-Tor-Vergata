# 2.0 Processi e Thread

# 2.1 Processi

Tutti i computer moderni svolgono spesso molti compiti contemporaneamente. 

>***E.g:*** *Quando un utente accende il suo computer, il Sistema Operativo sotto la scocca **fa avviare molti processi che non sono visibile all'utente**, come il server grafico, programma antivirus e così via. Oltre a questi **ci sono da considarare i processi avviati esclusivamente dall'utente**, come un broswer o servizio di stampa. Tutte queste attività **devono essere gestite da un sistema multiprogrammato**.*

In ogni sistema multiprogrammato la **CPU passa da processo a processo rapidamente, eseguendone ognuno per decine o centinaia di millisecondi.** 

***Mentre la CPU esegue un solo processo alla volta, nel corso di 1 secondo può lavorare su parecchi di loro, dando l’illusione di parallelismo.***

**Tener traccia di molteplici attività parallele è un compito difficile.** 

Perciò i progettisti di sistemi operativi nel corso degli anni hanno sviluppato **un modello concettuale** (i processi sequenziali) che **semplifica la gestione del parallelismo**.

&nbsp;
&nbsp;
&nbsp;

# 2.1.1 Modello di Processo

In questo modello **tutto il software eseguibile** sul computer, incluso talvolta il sistema ope­rativo, **è organizzato in un certo numero di processi sequenziali**, **detti processi.** 

>***DEF:*** *Un processo è quindi **semplicemente un’istanza di un programma in esecuzione**, compresi i valori attuali del contatore di programma, dei registri e delle variabili.*

**Concettualmente ogni processo ha la sua CPU virtuale.**

*In realtà la CPU passa avanti e indietro da processo a processo.*
Ciò è chiamato **multiprogrammazione**.

&nbsp;
&nbsp;
&nbsp;

![alt text](https://i.imgur.com/fsk5MvW.png)

Nella Figura ***`a`*** è mostrato un computer che fa multiprogrammazione di quattro programmi in memoria. 

Nella Figura ***`b`*** sono mostrati quattro processi, ognuno con il suo flusso di controllo (cioè il suo contatore di programma personale) e ognuno che gira indipendentemente dagli altri. Naturalmente c’è un solo contatore di programma fisico, così quando ogni processo è in esecuzione, il suo contatore di programma logico è caricato nel contatore di programma vero. Quando ha (momentaneamente) terminato, il contatore di programma fisico viene salvato in memoria nel contatore di programma logico archiviato del processo. 

Nella Figura ***`c`*** vediamo che osservati su un intervallo abbastanza lungo, tutti i processi hanno avuto un avanzamento, ma in un preciso particolare istante solo un processo è realmente in esecuzione.

&nbsp;
&nbsp;
&nbsp;

Si dia per assodato che vi sia una sola CPU *(nonostante al giorno d'oggi ci siano chip con 2,4 o più core)*.

Dato che la CPU passa rapidamente da un processo all’altro, la velocità a cui un processo realizza la sua elaborazione non sarà uniforme e probabilmente nemmeno riproducibile se gli stessi processi fossero eseguiti di nuovo. 
Di conseguenza, i processi non devono essere programmati basandosi su assunti precostituiti riguardo alle loro tempistiche.

>***E.g:*** *Un processo audio che esegue musica per accompagnare un video in alta risoluzione eseguito da un altro apparecchio. Poiché l’audio dovrebbe partire leggermente dopo il video, segnala al server video di avviare la riproduzione, quindi attende per `10.000 cicli` prima di eseguire l’audio. Tutto funziona alla perfezione a condizione che il ciclo sia un timer affidabile, ma se la CPU decide di passare a un altro processo durante il tempo di attesa, il processo audio potrebbe non venire nuovamente eseguito se non dopo che i frame video corrispondenti sono già stati riprodotti.*

Quando un processo ha dei requisiti critici real-time come nell'esempio precedente, vale a dire che eventi particolari devono avvenire all’interno di un determinato numero di millisecondi, devono essere prese delle misure speciali per assicurare che ciò succeda davvero. Tuttavia, la maggior parte dei processi non è in genere influenzata dalla multiprogrammazione della CPU sottostante o dalle velocità relative dei diversi processi.