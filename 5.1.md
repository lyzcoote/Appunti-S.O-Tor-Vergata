# 5.1 Principi hardware dell’I/O

*Dispositivi di I/O*
====

I dispositivi di I/O possono essere sommariamente suddivisi in due categorie: **dispositivi a blocchi e dispositivi a caratteri**. 

-   `Dispositivi a blocchi`:
    -   Un dispositivo a blocchi è quello che **archivia informazioni in blocchi di dimensioni fisse, ognuno con il proprio indirizzo.** 

    -   L’intervallo comune delle **dimensioni dei blocchi va da `512` a `32.768 byte`.** 
    **Tutti i trasferimenti sono in unità di uno o più blocchi (consecutivi) interi.**

    -   I dispositivi che ricadono i questa categoria sono: **dischi fissi, dischi Blu-ray e penne USB.**

    -   >**NOTA:**  La caratteristica essenziale di un dispositivo a blocchi è che **ciascun blocco può essere letto o scritto indipendentemente da tutti gli altri**.

-   `Dispositivi a caratteri`:
    -   Un dispositivo a caratteri **rilascia o accetta un flusso di caratteri, senza alcuna struttura a blocchi.**

    -   I dispositivi che ricadono i questa categoria sono: **stampanti, interfacce di rete, tastiere, mouse, ect..**

>**NOTA:** Alcuni dispositivi però non ricadono in questo schema.

Tipo **`i clock`**, **non sono indirizzabili a blocchi e non generano né accettano flussi di caratteri: tutto ciò che fanno è produrre interrupt a intervalli ben definiti.**

&nbsp;
&nbsp;
&nbsp;

**I dispositivi di I/O possono avere velocità molto diverse.**

### **`Velocità trasferimento dati di alcuni dispositivi tipici e bus.`**

| **Dispositivo**      	| **Velocità trasferimento dati** 	|
|----------------------	|---------------------------------	|
| Tastiera             	| 10 byte/s                       	|
| Mouse                	| 100 byte/s                      	|
| Modem a 56k          	| 7 KB/s                          	|
| Scanner              	| 1 MB/s                          	|
| Videocamera Digitale 	| 3,5 MB/s                        	|
| Disco Blu-Ray 4x     	| 18 MB/s                         	|
| 801.11n Wireless     	| 37,5 MB/s                       	|
| USB 2.0              	| 60 MB/s                         	|
| Firewire 800         	| 100 MB/s                        	|
| Gigabit Ethernet     	| 125 MB/s                        	|
| Disco SATA 3         	| 600 MB/s                        	|
| USB 3.0              	| 625 MB/s                        	|
| Bus SCSI Ultra 5     	| 640 MB/s                        	|
| Bus PCIe 3.0 1x      	| 985 MB/s                        	|
| Bus ThunderBolt 2    	| 2,5 GB/s                        	|
| Bus PCIe 3.0 16x     	| 32 GB/s                         	|

&nbsp;
&nbsp;
&nbsp;

*Controller dei dispositivi*
======

**I dispositivi di I/O consistono tipicamente di una componente meccanica e di una elettronica**.
Spesso è possibile separare queste due parti per **fornire una progettazione più mo­dulare e generale.** 

La componente elettronica è detta **controller del dispositivo (`device controller`)**.
 
La parte meccanica è il **dispositivo stesso** (Es: Un Disco Meccanico).

La scheda del controller presenta spesso un connettore in cui inserire un cavo che si collega al dispositivo stesso.

Molte industrie producono unità disco che **si connettono alle interfacce `SATA, SCSI, USB, ThunderBolt` o `FireWire` (`IEEE 1394`).**

L’interfaccia fra il controller e il dispositivo è generalmente di **livello veramente basso**.

Il lavoro del controller è **convertire il flusso seriale di bit in un blocco di byte ed eseguire ogni necessaria correzione di errore.** 

### **`Esempio di Controller in un HDD`**
![alt text](https://www.hddzone.com/blog/images/M5.jpg)

&nbsp;
&nbsp;
&nbsp;

*Input/output mappato in memoria*
======

**Ogni controller dispone di pochi registri usati per le comunicazioni con la CPU.**

Nello scrivere in questi registri **il sistema operativo comanda al dispositivo di inviare dati, accettarli**, porsi in stato di acceso o spento o eseguire qualche altra azione. 

**Leggendo da questi registri, il sistema operativo apprende quale sia lo stato del dispositivo**, se sia predisposto ad accettare un nuovo comando e così via.

Oltre ai registri di controllo, **molti dispositivi hanno un buffer di dati su cui il sistema operativo può scrivere e leggere**.

>**E.g:** **La RAM video (`VRAM`) è fondamentalmente un `buffer di dati`**, a disposizione dei programmi o del sistema operativo per lettura/scrittura, necessario per la visualizzazione.

La questione che sorge è come la CPU comunichi con i registri di controllo e i buffer dei dati del dispositivo.

Esistono due alternative: **I/O mappato su porte(`Port-mapped I/O`) e I/O mappato in memoria (`Memory-mapped I/O`)**

-   `I/O Mappato su Porte`:

    -   Usa lo stesso bus per indirizzare sia la memoria che i dispositivi di I/O, e le stesse istruzioni della CPU utilizzate per leggere e scrivere la memoria sono utilizzate anche per accedere ai dispositivi di I/O. 
    
    -   Per poter alloggiare i dispositivi di I/O, aree di spazio indirizzabile dalla CPU devono essere riservate per l'I/O invece che essere usate per la memoria. Questa suddivisione non deve necessariamente essere permanente, per esempio si può effettuare lo switch tra I/O e memoria. 
    
    -   I dispositivi di I/O controllano il bus indirizzi della CPU e rispondono ad ogni accesso allo spazio indirizzi a loro assegnato, mappando l'indirizzo nei loro registri hardware.

-   `I/O Mappato in Memoria`:

    -   Usa una speciale classe di istruzioni specifiche per l'esecuzione dell'input/output.

    -   I dispositivi di I/O hanno uno spazio indirizzi separato da quello della memoria, ottenuto tramite un extra "I/O" pin sull'interfaccia fisica della CPU oppure tramite un bus dedicato.

### **`Esempio di Port-mapped I/O e Memory-mapped I/O`**
![alt text](https://i.imgur.com/IqwtLX8.png)

&nbsp;
&nbsp;
&nbsp;

**I due schemi per indirizzare i controller presentano punti di forza e punti deboli diversi.**


### **`Vantaggi e Svantaggi`**
-   `I/O Mappato su Porte`:
    
    -   **Il port-mapped I/O separa l'accesso a ingressi/uscite dagli accessi alla memoria, tutto lo spazio di indirizzi può essere usato per la memoria.**

    -   **L'accesso all'I/O è ovvio anche per una persona che legga un programma scritto in assembly, dato che si utilizzano istruzioni speciali.**
    

-   `I/O Mappato in Memoria`:

    -   **La CPU richiede meno logica interna ed è di conseguenza più economica, veloce e facile da costruire.**

    -   **Non serve alcun meccanismo di protezione speciale per evitare che i processi utente eseguano l’I/O**.

    -   **Ogni istruzione che può referenziare della memoria può anche referenziare dei registri di controllo.**

&nbsp;
&nbsp;
&nbsp;



*Direct memory access (DMA)*
======

>**DEF:** Il DMA controller è un processore specializzato nel trasferimento dei dati tra dispositivi di I/O e memoria principale.

**Il DMA controller attua direttamente il trasferimento dati tra periferiche e memoria principale senza l’intervento del processore.**

*Viene usato da molti sistemi hardware come controller di unità a disco, schede grafiche, schede di rete e schede audio.*

A fronte di una richiesta di I/O, **il processore invia al DMA** controller:

-   **Tipo di operazione richiesta**

-   **Dispositivo di I/O**

-   **Indirizzo di memoria da cui iniziare a leggere/scrivere i dati**

-   **Numero di byte da leggere/scrivere**


Il DMA controller avvia l’operazione richiesta e trasferisce i dati da/verso la memoria.


-   Un blocco di memoria viene copiato da una periferica a un'altra. 

-   **Il distacco del bus dati dal processore per assegnarlo al controllo del DMA**, che questi utilizza **per il trasferimento dei dati** tra le due periferiche, **avviene tramite dei `bus switches` su richiesta del `DMAC`**. 

-   La CPU si limita a dare avvio al trasferimento rilasciando il bus dati, mentre **il trasferimento** vero e proprio **è svolto dal controller DMA** (**`DMAC`**). 

-   Completato il trasferimento, **il `DMAC` invia un interrupt al processore** per segnalare il **completamento dell’operazione richiesta.**

Il trasferimento tra DMA e I/O può avvenire in diversi modi:

-   `Burst Transfer`: 

    -   Prevede che, una volta iniziato il trasferimento, **il DMA mantenga il controllo del BUS** a discapito della CPU, **finché esso non è terminato.**
    
    -   **L'accesso al bus da parte della CPU resta negato durante tutto il trasferimento.**
    
    -   Ciò presuppone che **la periferica e la memoria consentano un trasferimento tanto veloce e duraturo** quanto necessita il DMA Controller.

-   `Cycle Stealing`: 

    -   **Il DMA esegue il trasferimento** di parole un solo ciclo completo alla volta, cioè **per ogni ciclo si interfaccia con la periferica ed esegue il trasferimento solo se è pronta**, **tramite un `handshaking`**.
    
    -   **Il tempo durante il quale alla CPU è interdetto l'accesso al bus dati è più frammentato.**

-   `Transparent/Hidden`: 

    -   **Il DMA occupa il BUS solo quando la CPU non ne ha bisogno.**
    
    -   Per far sì che ciò avvenga **il DMA sorveglia la CPU e inizia** un ciclo di bus solo **se l'istruzione in esecuzione nella CPU è abbastanza lunga da consentirlo e** se tale istruzione **non riguarda trasferimenti sul BUS**.


### **`Esempio di un operazione DMA`**

![alt text](https://mediaserver.pearsonitalia.it/mediaserver_uni/books/prod/2017/9788891901026_TANENBAUM/EPUB/ASSETS/images/05-04.png)

