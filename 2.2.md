# 2.2 Thread

**La comunicazione tra processi può richiedere un alto tempo di esecuzione (overhead)** dato che è necessario ricorrere a chiamate di sistema del kernel, come descritto.

**Anche la creazione e la terminazione di un processo risultano costose in termini di overhead.**

La separazione degli spazi di indirizzamento dei processi, consente da una parte la protezione dei dati dei singoli processi, ma dall'altra rende complesso l'accesso a strutture dati comuni, che si realizza attraverso memoria comune o mediante scambio di messaggi.

Molte componenti di un sistema operativo e molte applicazioni possono essere sviluppate in 
moduli che girano in parallelo. Generalmente, ciascun modulo condivide dati e risorse comuni. 

**Per ottenere una soluzione efficiente** per le applicazioni che presentano un tipico grado di 
parallelismo, **sono stati introdotti**, nei sistemi operativi, **i `thread`**.

>**DEF:** Un `thread` è **un flusso di esecuzione all'interno di uno stesso processo**.

**All'interno di un processo è possibile definire più thread, ognuno dei quali condivide le  risorse del processo, appartiene allo stesso spazio di indirizzamento e accede agli stessi dati, definiti con visibilità globale.**

I thread possono essere creati e distrutti più facilmente rispetto ai processi; il cambio di contesto è più efficiente.

>**DEF:** Il termine `multithreading` significa che **un processo possiede più thread**.

Ad ogni thread sono associati:

-   **Un descrittore.**

-   **Uno stato**: 
    -   `esecuzione`, `pronto` e `bloccato`.
    
-   **Uno spazio di memoria per le variabili locali.**

-   **Uno stack**.

-   **Un contesto rappresentato dai valori di registri del processore utilizzati dal thread**.

**Ad un thread non appartengono le risorse, che invece appartengono al processo che lo contiene.**

**Le informazioni relative ai thread sono ridotte rispetto a quelle dei processi**, quindi **le operazioni** di cambio di contesto, di creazione e terminazione **sono molto semplificate rispetto a quelle dei processi.**

&nbsp;
&nbsp;
&nbsp;

### **`Elementi condivisi da tutti i thread di un processo e elementi privati di ciascun thread.`**


| **Elementi per processo**          	| **Elementi per thread** 	|
|------------------------------------	|-------------------------	|
| Spazio degli indirizzi             	| Contatore di programma  	|
| Variabili Globali                  	| Registri                	|
| File aperti                        	| Stack                   	|
| Processi figli                     	| Stato                   	|
| Allarmi in sospeso                 	|                         	|
| Segnali e gestori dei segnali      	|                         	|
| Informazioni relative agli account 	|                         	|

**La gestione dei thread può avvenire sia a `livello utente` che a `livello kernel`.**

&nbsp;
&nbsp;
&nbsp;

*Thread a livello utente*
====

**Modello da molti a uno:**

-   Nel caso di thread a livello utente si **utilizzano librerie realizzate a livello utente** che forniscono tutto il **supporto per la gestione dei thread**: **`creazione`, `terminazione`, `sincronizzazione`** nell'accesso di variabili globali del processo, per lo **`scheduling`,** etc...

-   **Tutte queste funzioni sono realizzate nello spazio utente**, il SO non vede l'esistenza dei thread e considera solo il processo che li contiene.

-   I thread possono chiamare le `system call`, ad esempio per operazione di I/O; in questo caso interviene **il SO che blocca il processo e di conseguenza tutti i thread in esso contenuti.**

-   I thread a livello utente **hanno il vantaggio che possono essere utilizzati anche in SO che non supportano direttamente i thread**; è possibile **usare politiche di scheduling indipendenti dal kernel del SO.**

-   Tuttavia, **non è possibile**, con i thread a livello utente, **sfruttare il parallelismo delle architetture multiprocessore**, dato che quando un processo è assegnato ad uno dei processori, tutti i suoi thread sono eseguiti, uno alla volta, su quel solo processore.

&nbsp;
&nbsp;
&nbsp;

![alt text](https://i.imgur.com/JORxpzr.png)

&nbsp;
&nbsp;
&nbsp;

*Thread a livello kernel*
====

**Modello da uno a uno:**

-   La gestione dei `thread` avviene a `livello kernel`. 

-   **In questo caso a ciascuna funzione di gestione dei thread**, comprese la creazione, la terminazione, la sincronizzazione e Io scheduling **corrisponde a una chiamata di sistema** e **il kernel deve mantenere sia i descrittori dei processi sia i descrittori di tutti i thread**.

-   A differenza del modello precedente, ora **se un thread esegue una chiamata di sistema bloccante**, **il thread si blocca ma gli altri thread possono continuare la Ioro esecuzione**.

-   Tuttavia, il carico dovuto alla creazione di un thread è più onerosa. 

-   Pertanto, **per non degradare eccessivamente le prestazioni** di un'applicazione multithread, generalmente **si limita il numero di thread gestibili dal kernel.**

-   Praticamente **tutti i sistemi operativi moderni**, compresi `Windows`, `Linux`, `MacOS`, `UNIX`, **supportano questo tipo di modello**. 

-   Inoltre, il modello uno a uno **consente la reale esecuzione di thread in parallelo nei sistemi basati su architetture multiprocessore.**

&nbsp;
&nbsp;
&nbsp;

![alt text](https://i.imgur.com/gGINxle.png)

&nbsp;
&nbsp;
&nbsp;

**Modello molti a molti:**

-   **Il modello da molti a molti mette in corrispondenza i thread a livello utente con un numero minore o uguale di thread a livello kernel.** 

-   Questo modello **presenta le caratteristiche vantaggiose dei precedenti modelli.** 

-   **È possibile creare tutti thread che sono necessari all'interno di un'applicazione e i corrispondenti thread a livello kernel possono essere eseguiti in parallelo nelle architetture multiprocessore.** 

-   Inoltre, **se un thread esegue una chiamata di sistema bloccante, il kernel manda in esecuzione un altro thread.**

&nbsp;
&nbsp;
&nbsp;

![alt text](https://i.imgur.com/dOOQMGT.png)

