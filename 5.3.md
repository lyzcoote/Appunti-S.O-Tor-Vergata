# 5.3 Livelli del software di I/O

Il software di I/O è generalmente organizzato in quattro livelli:

-   **Gestori degli interrupt**

-   **Driver di dispositi**

-   **Software del sistema operativo indipendente dai dispositivi**

-   **Software per l'I/O a livello utente**


Ciasuno dei quali ha una funzione ben definita da eseguire e un’interfaccia ben definita verso i livelli adiacenti.


&nbsp;
&nbsp;
&nbsp;

*Gestori degli interrupt*
====

Quando arriva un interrupt, la CPU deve mandare in esecuzione **l'`ISR `(`Interrupt Service Routine`)** predisposta ad hoc dal programmatore per quel particolare interrupt. 

Affinché il meccanismo dell'interruzione funzioni correttamente, è necessario che **tutte le azioni svolte dall'ISR siano trasparenti rispetto al programma interrotto**, cioè che al **termine venga ripristinato tutto come era prima dell'interrupt**, in altre parole **deve essere astratto il più possibile dal resto del S.O.**

Per fare ciò bisogna che **la CPU**, prima di mandare in esecuzione l'ISR, **faccia una commutazione di contesto**, ovvero salvi tutto quello che stava facendo (cioè il suo contesto attuale), **ed alla fine dell'ISR lo ripristini com'era.**

**L'interrupt va gestito rapidamente**, e quindi non va perso tempo per **salvare** tutto il contesto attuale (variabili, stato del programma, l'immagine sullo schermo ecc..) ma **solo quello che effettivamente verrà modificato dall'ISR.**

D'altra parte la CPU non sa esattamente che cosa modificherà l'ISR e quindi non può conoscere a priori cosa salvare. 

Quindi quando si verifica un'interruzione **l'hardware deve provvedere ad effettuare la commutazione** di almeno la seguente porzione del contesto:

-   **Il registro PC (`Program counter`)**
-   **Il registro che definisce lo stato dell'interrompibilità del processore**

Nei moderni sistemi **i gestori di interrupt sono divisi in due parti**:

-   **Gestori di primo livello** (`FLIH`, First-Level Interrupt Handler)
-   **Gestori di secondo livello** (`SLIH`, Second-Level Interrupt Handlers)

**I gestori di primo livello (`FLIH`)** funzionano nello stesso modo delle vecchie routine di interrupt. **In risposta ad un interrupt avviene una commutazione di contesto e il codice per gestire l'interrupt viene caricato in memoria ed eseguito**. 

**Il compito del `FLIH`, comunque**, non è quello di gestire l'interrupt, bensì quello **di schedulare la successiva esecuzione del gestore di secondo livello (`SLIH`)**, nonché quello **di tenere traccia e di memorizzare tutte le eventuali informazioni importanti che fossero disponibili soltanto nel momento in cui si verifica l'interrupt**.

**Il gestore `SLIH` rimane nella coda pronti del sistema operativo finché, quando si rende disponibile tempo macchina del processore, arriva il suo turno di esecuzione, e può essere eseguito il codice per gestire l'evento che ha innescato l'interrupt.**


&nbsp;
&nbsp;
&nbsp;

*Driver del Dispositivo*
====

Abbiamo visto che ciascun controller utilizza alcuni registri dei dispositivi per inviare comandi o leggere il proprio stato o entrambe le cose. 

**Il numero di questi registri e la natura dei comandi varia da dispositivo a dispositivo.**

>**E.g:** Un driver di un mouse deve accettare informazioni dal mouse che indichino di quanto si è mosso e quali pulsanti sono attualmente premuti. 

Diversamente 

>**E.g:** Un driver di un disco dovrà sapere tutto riguardo a settori, tracce, cilindri, spostamento della testina, motori, tempi di fermo delle testine e tutti gli altri meccanismi che consentono al disco di operare correttamente. 

**Questi driver ovviamente saranno molto ­diversi.**

Di conseguenza **ciascun dispositivo di I/O connesso al computer necessita di un certo codice specifico al suo controllo.** 

Questo codice, il **driver di dispositivo** (**`device driver`**), è solitamente scritto dal produttore del dispositivo stesso e rilasciato insieme a esso.

>**DEF:** **Un driver indica l'insieme di procedure software**, spesso scritte in `assembly` (in base alla piattaforma in uso), **che permette ad un sistema operativo di utilizzare un dispositivo hardware.**

Dato che **ogni sistema operativo necessita dei propri driver**, **i produttori generalmente forniscono driver per gran parte dei sistemi operativi più conosciuti (Windows, Linux, Mac OS)**

&nbsp;
&nbsp;
&nbsp;

Al di sopra dell'hardware essenziale (Dischi Interni, GPU e altro) si trovano **le `API di dispositivi secondari`** (interfacce per le memorie di massa, le fotocamere e altro), che **sono pertanto diversi dai driver di HW, anche se condividono una parte dello stack dei protocolli (USB, SATA e altro)**

**Il driver deve normalmente essere parte del kernel del sistema operativo,** nell’ottica di poter accedere all’hardware del dispositivo, il che significa accedere ai registri del controller. 

Effettivamente **è possibile costruire driver eseguiti nello spazio utente**, con chiamate di sistema per eseguire la lettura e la scrittura dei registri dei dispositivi. **Questa progettazione isola il kernel dai driver e i driver l’uno dall’altro**, **eliminando gran parte delle cause di crash del sistema** – driver difettosi che in un modo o nell’altro interferiscono con il kernel. **Questa direzione viene presa dai sistemi molti compatti che devono essere sempre funzionali (Sistemi Embedeed).**

>**NOTA:** Ecco perchè si evitano il più possibile AntiCheat a livello Kernel, dato che per funzionare, installano un driver a livello Kernel, ma se esso presenta codice non ottimizzato che potrebbe generare errori, essi si posso ripercursare sul Kernel stesso, creando rallentamenti, crash o peggio ancora, danni permanenti.

Tuttavia, dato che **la maggior parte degli altri sistemi operativi desktop richiede l’esecuzione dei driver nel kernel**, questo è il modello che considereremo.

Dato che i progettisti di ogni sistema operativo sanno che vi saranno installati dei pezzi di codice (i driver) scritti da terzi, **il sistema operativo deve avere un’architettura che consenta queste installazioni**. 

Ciò comporta l’esistenza di un **modello ben definito di quello che fa un driver e di come interagisce con il resto del sistema operativo.**

&nbsp;
&nbsp;
&nbsp;

I sistemi operativi solitamente classificano i driver all’interno di un ristretto numero di categorie:

-   **Dispositivi a blocchi (`block device`):**

    -   Dischi, contenenti molteplici blocchi di dati indirizzabili indipendentemente
    
-   **Dispositivi a carattere (`character device`):**

    -   Stampanti e tastiere, che generano o accettano un flusso di caratteri.

I driver di dispositivo si posizionano normalmente sotto il resto del sistema operativo, come illustrato nella figura sottostante.

![alt text](https://mediaserver.pearsonitalia.it/mediaserver_uni/books/prod/2017/9788891901026_TANENBAUM/EPUB/ASSETS/images/05-12.png)

**In alcuni sistemi il sistema operativo è un singolo programma binario contenente compilati al suo interno tutti i driver di cui ha bisogno.**

**Questo schema è stato per anni la norma dei sistemi UNIX, infatti si ricompilava semplicemente il kernel con il nuovo driver, per costruire un nuovo ­binario.**

**Oggi invece, la maggior parte dei sistemi operativi non adotta più questo esatto schema, data la grandissima varietà di dispositivi.** A partire dall’MS-DOS, andarono nella direzione in cui i driver erano caricati dinamicamente nel sistema durante l’esecuzione.

>**NOTA:** **Linux** ancora ad oggi **effetua un metodo ibrido**, **ovverò i Moduli Kernel (`DKMS`)**, **cioè dei moduli esterni al kernel**, ma chi si appoggiano ad esso per l'esecuzione, c**he contengono il sorgente per il driver per un specifico dispositivo o applicazione, che poi verrà compilato e eseguito.** Infatti i driver delle GPU Nvidia viene installato come modulo Kernel, mentre le GPU Intel e AMD hanno già il driver compilato in formato binario dentro il S.O

**Un driver di dispositivo ha molte funzioni, del tipo:**

-   Accettare richieste di scrittura e lettura astratte provenienti dal software indipendente dal dispositivo sopra di esso e vedere che vengano portate a termine.

-   Inizializzare il dispositivo. 

-   Gestire i requisiti di alimentazione

-   Gestire il registro degli eventi.

**Esiste inoltre un tipo di sistema chiamato “a caldo”** (**`hot pluggable system`**), **dove i dispositivi possono essere aggiunti o rimossi con il sistema funzionante.** Di conseguenza, **mentre un driver è occupato nella lettura di un dispositivo, il sistema può informarlo che l’utente ha rimosso improvvisamente quel dispositivo dal sistema.**

&nbsp;
&nbsp;
&nbsp;

*Software per l’I/O indipendente dal dispositivo*
====

**Sebbene parte del software per l’I/O sia specifico di un determinato dispositivo, altre parti sono indipendenti dal dispositivo stesso (`device independent`).**

Il limite esatto fra i driver e il software indipendente dal dispositivo dipende dal sistema e dal dispositivo, poiché **alcune funzioni che potrebbero essere svolte in modalità indipendente dal dispositivo sono effettivamente svolte dai driver, sia per efficienza sia per altre ragioni.**


### **`Funzioni del software per l’I/O indipendente dai dispositivi.`**

| Funzioni                                           	|
|-----------------------------------------------------	|
| Interfacciamento uniforme dei driver dei dispostivi 	|
| Buffering                                           	|
| Segnalazione degli errori                           	|
| Allocazione e rilascio dei dispositivi dedicati     	|
| Dimensione dei blocchi indipendente dai dispositivi 	|

&nbsp;
&nbsp;
&nbsp;



    Interfacciamento uniforme dei driver dei dispositivi

**Una questione fondamentale di un sistema operativo è come rendere tutti i dispositivi e i driver più o meno simili tra loro. **

Questo eviterebbe di scrivere un driver per vari dispositivi, anche se molto simili tra di loro (Dischi), evitando anche di modificare il S.O e appesantirlo.

Un aspetto della questione **è l’interfaccia fra i driver di dispositivo e il resto del sistema operativo.** 

Un esempio di ciò si può vedere nella figura sottostante.


### **`(a) Senza un’interfaccia dei driver standard. (b) Con un’interfaccia dei driver standard.`**

![alt text](https://mediaserver.pearsonitalia.it/mediaserver_uni/books/prod/2017/9788891901026_TANENBAUM/EPUB/ASSETS/images/05-14.png)

-   **Figura `(a)`:**

    -   **Vi è illustrata una situazione in cui ogni driver ha una diversa interfaccia verso il sistema operativo.** 

    -   **Quello che significa è che le funzioni dei driver a disposizione del sistema per essere chiamate sono diverse da driver a driver.**

    -   Potrebbe anche significare che le funzioni del kernel di cui il driver ha bisogno sono diverse da driver a driver. 

    -   Nel complesso significa che **l’interfacciamento di ogni nuovo driver richiede un grande sforzo di programmazione.**

-   **Figura `(b)`:**

    -   **Vi è illustrato un diverso modello in cui tutti i driver hanno la stessa interfaccia**.

    -   **È molto più semplice perciò inserire un nuovo driver**, facendo in modo che sia conforme alla loro interfaccia.

    -   Significa, inoltre, che chi scrive i driver conosce che cosa ci si aspetta da lui. 

    -   In pratica, **non tutti i dispositivi sono assolutamente identici, ma di solito vi è solo un ristretto numero di tipi di dispositivi e questi generalmente non cambiano.**



Il relativo funzionamento è descritto di seguito:

-   **Per ciascuna classe di dispositivi (`blocchi e caratteri`) il sistema operativo definisce un insieme di funzioni che il driver deve supportare:**

    -   **`Disco`**:

        -   `Lettura, scrittura, accensione, spegnimento, formattazione` e altro... 

Spesso il driver contiene una tabella con i puntatori a se stesso per queste funzioni. **Una volta caricato il driver, il sistema operativo registra l’indirizzo di questa tabella di puntatori di funzioni**, così quando ha bisogno di chiamarne una **può fare una chiamata indiretta tramite questa tabella.** **Questa tabella di puntatori di funzioni definisce l’interfaccia fra il driver e il resto del sistema operativo.** 

&nbsp;
&nbsp;
&nbsp;

Un altro aspetto dell’uniformità di un’interfaccia riguarda **la denominazione dei dispositivi di I/O.**

Il software indipendente dal dispositivo si prende cura di **mappare i nomi simbolici dei dispositivi nel driver adatto.**

>**E.g:** In UNIX un nome di dispositivo, come `/dev/disk0`, **specifica in modo univoco `l’i-node` per un file speciale** e questo i-node contiene il **`major device number`** (numero di dispositivo primario), **usato per localizzare il driver adeguato**. 

**L’i-node contiene anche il `minor device number`** (numero di dispositivo secondario), **passato come un parametro al driver al fine di specificare l’unità da leggere o da scrivere.** 

**Tutti i dispositivi hanno un numero di dispositivo primario e secondario e l’accesso a tutti i driver avviene selezionandoli usando il numero di dispositivo primario.**

Strettamente correlata alla questione dei nomi è la protezione. 

Come fa il sistema a **prevenire l’accesso di utenti a dispositivi a cui non sono autorizzati**? Sia in UNIX sia in Windows **i dispositivi appaiono nel file system con nomi di oggetti**, il che significa che le **regole di protezione abituali per i file si applicano anche ai dispositivi di I/O**. Essi posso essere modificati da un amministratore di sistema.

&nbsp;
&nbsp;
&nbsp;

    Buffering

**Livello dedicato a gestire letture successive di grandi blocchi di memoria e a fornire dati tutti insieme. Per lo stream di caratteri, ad esempio, un utente scrive troppo veloce sulla tastiera e non riuscirebbe a gestire l’input, senza un buffer.**

**Esso però può creare dei problemi.**

&nbsp;
&nbsp;
&nbsp;

    Segnalazione degli errori

**Gli errori sono molto più frequenti nel contesto dell’I/O** che in altri. **Quando accadono, il sistema operativo deve gestirli meglio che può.** **Molti errori sono specifici del dispositivo e devono essere gestiti tramite un driver appropriato**, ma la struttura per la loro gestione è indipendente dal dispositivo.


-   **`Classe di errori di programmazione`:**

    -   *Questi si verifica­no quando un processo richiede qualcosa di impossibile, come la scrittura su un dispositivo di input o la lettura da un dispositivo di output.*

-   **`Classe di errori effettivi di I/O`:**

    -   *Si verificano quando un tentativo di scrittura su un blocco danneggiato di un disco o provare a leggere da una videocamera che è stata spenta.* 
    
    -   **In questi casi sta al driver decidere che cosa fare:**
    
        -   **Se non sa che cosa fare, il problema passa alla parte di software indipendente dal dispositivo.**

-   **`Classe di errori di buffer`:**

    -   *Questi si verificano quando si fornire un indirizzo di buffer, parametri, un dispositivo errato e così via.*
    
    -   **L’azione da intraprendere** in questo caso è semplice:

        -   **Riportare un codice d’errore al chiamante**.

&nbsp;
&nbsp;
&nbsp;

>**NOTA:** Quello che questo software fa dipende dalla natura dell’errore e dall’ambiente.

-   **`Se è un semplice errore di lettura e c’è un utente interattivo disponibile:`**

    -   *Può visualizzare una finestra di dialogo con la richiesta all’utente sul da farsi*:
    
        -   **Le opzioni possono includere il riprovare un certo numero di volte, ignorare l’errore o terminare il processo chiamante.**

-   **`Se non vi è un utente disponibile:`**

    -   Probabilmente l’unica possibilità reale è **che la chiamata di sistema fallisca riportando un codice d’errore.**


**Alcuni errori tuttavia non possono essere gestiti in questo modo.** 

Per esempio, **potrebbe essere andata distrutta una struttura dati critica**, come la directory principale o la lista dei blocchi liberi. 

**In questo caso il sistema potrebbe dover visualizzare un messaggio d’errore e terminare.** (Windows Moment)

&nbsp;
&nbsp;
&nbsp;

    Allocazione e rilascio dei dispositivi dedicati

**Alcuni dispositivi**, come i masterizzatori di CD-ROM, **possono essere usati solo da un singolo processo in un determinato momento.** 

Sta al sistema operativo **esaminare le richieste per l’uso del dispositivo e accettarle o rifiutarle**, **se il dispositivo richiesto sia disponibile o meno**. 

Un modo semplice per gestire queste richieste è di **richiedere ai processi di fare la `open` direttamente su file speciali per i dispositivi.** La chiusura di tali dispositivi dedicati rilascia i file.

**Un tentativo di acquisizione di un dispositivo che non è disponibile blocca il chiamante invece che fallire.** **I processi bloccati sono messi in una coda.** **Prima o poi il dispositivo richiesto sarà disponibile e il primo processo della coda potrà acquisirlo e continuare l’esecuzione.**

&nbsp;
&nbsp;
&nbsp;

    Dimensione dei blocchi indipendente dal dispositivo

Dischi differenti possono avere settori di diverse dimensioni.

**Sta al software indipendente dal dispositivo nascondere questo aspetto e fornire una dimensione astratta di un blocco uniforme ai livelli più in alto (`User-Land`), cosi facendo anche i programmi in User-Land vedranno e lavoreranno con il blocco astratto, indipendente dalla dimensione del settore fisico.**


&nbsp;
&nbsp;
&nbsp;

*Software per l'I/O a livello utente*
====

Infine **il livello `User-Space I/O Software` mette a disposizione dei programmatori delle librerie collegate con i programmi utente e anche da interi programmi eseguiti al di fuori del kernel.**

**Le chiamate di sistema, incluse quelle per l’I/O, sono normalmente eseguite da procedure di libreria.** 

**Una chiamata classica è (linguaggio C): `count=write(fd, buffer,nbytes);`**




